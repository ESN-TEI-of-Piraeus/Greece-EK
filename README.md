# ΕΚ μέχρι και NP Μαρτίου 2015

1. Ονομασία - Έδρα - Λογότυπο

  1.1 Με τον παρόντα εσωτερικό κανονισμό, το σύνολο των συλλόγων – μελών του διεθνούς Δικτύου Εράσμους Φοιτητών (στο εξής ESN International) που εδρεύουν στην Ελλάδα αποτελεί το Δίκτυο Συλλόγων Φοιτητών Εράσμους της Ελλάδας (στο εξής ESN Greece).

  1.2 Έδρα της Ομοσπονδίας ορίζεται η Αθήνα. Η έδρα μπορεί να μεταφερθεί σε οποιοδήποτε μέρος της Ελλάδος όπου εδρεύει οποιοδήποτε μέλος της Ομοσπονδίας, μετά από σχετική απόφαση του Διοικητικού Συμβουλίου (Δ.Σ.) της.        
  
  1.3 Λογότυπα του ESN Greece είναι τα παρακάτω         
  
    1.3.1 Το λογότυπο του ESN International συνοδευόμενο στα αριστερά από μικρογραφία του χάρτη της Ελλάδος σε χρώμα ESN Cyan και τα γράμματα “GR” σε χρώμα ESN Dark Blue, τα χρώματα όπως ορίζονται στο “Visual Identity Manual” του ESN International.    
    
    1.3.2 Μέρος κίονα και κιονόκρανο στο εσωτερικό του οποίου βρίσκoνται στην αριστερή θέση το αστέρι του ESN International και δεξιά οι λέξεις “ESN GREECE” στα χρώματα του ESN International.     
    
2. Αρχές
 
  2.1 Το ESN Greece λειτουργεί εθελοντικά χωρίς πολιτικά, οικονομικά και θρησκευτικά συμφέροντα.

  2.2 Προωθεί τη συνεργασία και συνύπαρξη των λαών σε μια Ενωμένη Ευρώπη με ταυτόχρονη προβολή του ελληνικού πολιτισμού.
  
3.  Σκοπός

  3.1 Η Εκπροσώπηση του συνόλου των Συλλόγων μελών του ESN International που εδρεύουν στην Ελλάδα, τόσο στο εξωτερικό όσο και στο εσωτερικό.
  
  3.2 Η προώθηση συνεργασίας και χάραξης κοινής πολιτικής μεταξύ των Συλλόγων μελών του.

  3.3 Η βελτίωση και διεύρυνση των δραστηριοτήτων και της λειτουργίας των συλλόγων μελών.

  3.4 Η ενασχόληση και δραστηριοποίηση με διεθνή και ευρωπαϊκά προγράμματα ανταλλαγής φοιτητών σε τοπικό και σε εθνικό επίπεδο.

  3.5 Η αναβάθμιση κι ο εκσυγχρονισμός των σπουδών στα Ελληνικά Πανεπιστήμια.

  3.6 Η προώθηση της συνεργασίας κι επικοινωνίας των Συλλόγων μελών του με αντίστοιχους του εξωτερικού με σκοπό την επέκταση του προγράμματος Erasmus και τη βελτίωση της κινητικότητας των φοιτητών.

  3.7 Η αρμονική κοινωνική και πρακτική ένταξη των εισερχόμενων φοιτητών στα ελληνικά πανεπιστήμια υποδοχής τους και στον ελληνικό τρόπο ζωής, τη γνωριμία με τον ελληνικό πολιτισμό, το εκπαιδευτικό σύστημα και τις παραδόσεις.

  3.8 Η επανένταξη των φοιτητών που επιστρέφουν στην πατρίδα τους με την ενεργό συμμετοχή τους στο ESN.

  3.9 Η ενημέρωση και παροχή κινήτρων με σκοπό την αύξηση της συμμετοχής των φοιτητών σε Ευρωπαϊκά Προγράμματα.

  3.10 Μέσο για την επίτευξη των σκοπών του δικτύου αποτελεί κάθε πρακτική που δεν αντιτίθεται στις αρχές του ESN όπως αυτές ορίζονται στο διεθνές καταστατικό , στο καταστατικό της ομοσπονδίας σωματείων δικτύου φοιτητών Erasmus Ελλάδας και στον παρόντα εσωτερικό κανονισμό.

4.  Διάκριση Μελών

  4.1 Οποιοσδήποτε Φοιτητικός Σύλλογος που λειτουργεί σύμφωνα με τις αρχές και τους σκοπούς του ESN Greece και του ESN International, όπως αυτές ορίζονται στον παρόντα εσωτερικό κανονισμό και στο καταστατικό του ESN International, μπορεί να γίνει μέλος του ESN Greece.
  
  4.2 Τα τακτικά μέλη-σύλλογοι του ESN Greece με την εγγραφή τους γίνονται και μέλη του ESN International και αποκτούν δικαιώματα και υποχρεώσεις όπως αυτά ορίζονται στον παρόντα εσωτερικό κανονισμό και στο καταστατικό του ESN International.
  
  4.3 Κάθε πανεπιστήμιο μπορεί να εκπροσωπείται στο ESN από ένα μόνο σύλλογο.
  
  4.4 Τα μέλη του ESN Greece διακρίνονται σε: τακτικά, υποψήφια και υπό επιτήρηση.

5.  Τακτικά μέλη-σύλλογοι του ESN Greece

  5.1 ESN Athens AUEB – Σύλλογος Φοιτητών Εράσμους του Οικονομικού Πανεπιστημίου Αθηνών      
  5.2 ESN Ioannina – Σύλλογος Φοιτητών Εράσμους του Πανεπιστημίου Ιωαννίνων        
  5.3 ESN KAPA Athens – Σύλλογος Φοιτητών Εράσμους του Εθνικού και Καποδιστριακού Πανεπιστημίου Αθηνών     
  5.4 ESN TEI Athens – Σύλλογος Φοιτητών Εράσμους του Ανώτατου Τεχνολογικού Εκπαιδευτικού Ιδρύματος Αθήνας     
  5.5 ESN UOM Thessaloniki – Σύλλογος Εράσμους του Πανεπιστημίου Μακεδονίας      
  5.6 ESN NTUA Athens – Σύλλογος Φοιτητών Εράσμους του Εθνικού Μετσόβιου Πολυτεχνείου        
  5.7 ESN AUTH - Σύλλογος Φοιτητών Εράσμους του Αριστοτελείου Πανεπιστημίου Θεσσαλονίκης       
  5.8 ESN TEI Crete - Σύλλογος Φοιτητών Εράσμους του ΤΕΙ Κρήτης          
  5.9 ESN PANTEION Athens – Σύλλογος Φοιτητών Εράσμους του Παντείου Πανεπιστημίου Αθήνας         
  5.10 ESN TEI of Piraeus - Σύλλογος Φοιτητών Εράσμους του ΤεχνολογικούΕκπαιδευτικού Ιδρύματος Πειραιά       
  5.11 ESN AUA Athens - Σύλλογος Φοιτητών Εράσμους του Γεωπονικού Πανεπιστημίου Αθήνας         
  5.12 ESN UOC – Σύλλογος Φοιτητών Εράσμους του Πανεπιστημίου Κρήτης     
  5.13 ESN TEI of Western Macedonia – Σύλλογος Φοιτητών του Ανώτατου Τεχνολογικού Εκπαιδευτικού Ιδρύματος Δυτικής Μακεδονίας  
  5.14 ESN ATEITH – Σύλλογος Φοιτητών Εράσμους του Ανώτατου Τεχνολογικού Εκπαιδευτικού Ιδρύματος Θεσσαλονίκης      
  5.15 ESN DUTH - Σύλλογος Φοιτητών Εράσμους του Δημοκρίτειου Πανεπιστημίου Θράκης     
  5.16 ESN UoPA - Σύλλογος Φοιτητών Εράσμους του Πανεπιστημίου Πατρών        
  5.17 ESN UniPi - Σύλλογος Φοιτητών Εράσμους του Πανεπιστημίου Πειραιώς     
  5.18 ESN TUC - Σύλλογος Φοιτητών Εράσμους του Τεχνικού Πανεπιστημίου Κρήτης        
  5.19 ESN Larissa - Σύλλογος Φοιτητών Εράσμους του Τεχνολογικού Εκπαιδευτικού Ιδρύματος Θεσσαλίας         
  5.20 ESN We.G – Σύλλογος Φοιτητών Εράσμους του Τεχνολογικού Εκπαιδευτικού Ιδρύματος Δυτικής Ελλάδας          
  5.21 ESN TEI Ste - Σύλλογος Φοιτητών Εράσμους του Τεχνολογικού Εκπαιδευτικού Ιδρύματος Στερεάς Ελλάδας         

6.  Υποψήφια Μέλη
  6.1 Κάθε υποψήφιος οργανισμός πρέπει να κάνει αίτηση εγγραφής την οποία υποβάλλει σε εθνικό επίπεδο. Το Εθνικό Διοικητικό Συμβούλιο (National Board , στο εξής NB) του ESN Greece κοινοποιεί την αίτηση εγγραφής στο ESN Greece.

  6.2 Υποψήφιο μέλος μπορεί να είναι κάθε μη κερδοσκοπικός φοιτητικός σύλλογος που λειτουργεί σύμφωνα με τις αρχές και τους σκοπούς του ESN International, όπως αυτές ορίζονται στο καταστατικό του τελευταίου.
  
  6.3 Το υποψήφιο μέλος οφείλει να παρουσιαστεί (αυτοπροσώπως ή με τηλεδιάσκεψη) στη συνάντηση των Συλλόγων-μελών του ESN Greece, που αποτελεί την Εθνική Γενική Συνέλευση (National Platform, στο εξής NP), τακτική ή έκτακτη μετά την υποβολή της έγγραφης αιτήσεως προσχώρησής του στο ESN International.
  
  6.4 Σε περίπτωση που το τακτικό ΝΡ απέχει χρονικά πάνω από δέκα (10) μέρες ορίζεται έκτακτη συνεδρίαση για την εξέταση της υποψηφιότητας.
  
  6.5 Το ΝΡ με ψήφο απλής πλειοψηφίας των τακτικών συλλόγων – μελών, ονομάζει τον σύλλογο, του οποίου η αίτηση εξετάζεται, «Υποψήφιο Μέλος» (Candidate Section).
  
  6.6 Το αργότερο δεκαπέντε μέρες πριν την έγκριση του υποψήφιου μέλους ως τακτικό, μέλος του ΝΒ ή εξουσιοδοτημένο από το ESN Greece μέλος, οφείλει να επισκεφτεί από κοντά το υποψήφιο μέλος (study visit) και να συντάξει αναφορά την οποία θα παρουσιάσει στο ΝΡ προκειμένου το υποψήφιο μέλος να αναβαθμιστεί σε τακτικό.
  
  6.7 Σε επόμενη συνάντηση, το ΝΡ, έχοντας εξετάσει όλα τα στοιχεία ψηφίζει για την πλήρη ένταξη του Υποψηφίου Μέλους στο ESN.
  
  6.8 Το υποψήφιο μέλος αποκτά το δικαίωμα αναβάθμισής του σε τακτικό μετά από ψηφοφορία που διενεργείται με την πάροδο τεσσάρων μηνών από την έγκρισή του ως υποψήφιο, με την επιφύλαξη διαφορετικής απόφασης του ESN Greece ως προς το χρονικό περιορισμό κατόπιν έκτακτης ψηφοφορίας επί του θέματος.                 
       6.8.1 Το υποψήφιο μέλος αποκτά δικαίωμα ψήφου στο επόμενο ΝΡ, τακτικό ή έκτακτο, από εκείνο που ορίστηκε τακτικό μέλος του Δικτύου ESN Greece.
    
  6.9 Αν το υποψήφιο μέλος δεν είναι έτοιμο για την επίσκεψη αυτή (study visit) στον προβλεπόμενο χρόνο, εφόσον το ζητήσει δίνεται ισόχρονη παράταση, μετά το πέρας της οποίας αν και πάλι το υποψήφιο μέλος δεν είναι έτοιμο για το study visit, η διαδικασία υποβολής αίτησης και η έγκριση του συλλόγου ως υποψήφιου πρέπει να επαναληφθεί.
  
  6.10 Η ανωτέρω ρύθμιση εφαρμόζεται αναλόγως και στα υποψήφια μέλη που μετά το study visit δεν αναβαθμίστηκαν σε τακτικά.
  
  6.11 Κριτήρια αναβάθμισης υποψήφιου μέλους-συλλόγου σε τακτικό μέλος ορίζονται τα εξής:                 
    α. Ελάχιστος αριθμός μελών του υποψήφιο μέλους - συλλόγου ορίζονται τα 5 άτομα            
    β. Ελάχιστος αριθμός διαθέσιμων θέσεων για εισερχομένους φοιτητές του υποψήφιου μέλους - συλλόγου ανά έτος ορίζονται οι 15            
    γ. Ένα τουλάχιστον μέλος του υποψήφιου μέλους-συλλόγου πρέπει να έχει συμμετάσχει στο πρόγραμμα Εrasmus           
    δ. Να επιβεβαιώνεται ότι υπάρχει επικοινωνία του υποψήφιου συλλόγου με το Γραφείο Διεθνών Σχέσεων από το study visit       
7.  Υπο επιτήρηση μέλη - Αποβολή μέλους

  7.1 Τακτικό μέλος του ESN Greece γίνεται να αποβληθεί μόνο αν προηγηθεί πρόταση υποβάθμισής του με απόλυτη πλειοψηφία 2/3 των παρόντων μελών, σύμφωνα με τη διαδικασία που ορίζεται στο παρόν άρθρο για οποιονδήποτε από τους εξής λόγους:            
Α. Διενέργεια πράξης που αντιτίθενται προς τις αρχές λειτουργίας και τους σκοπούς του ESN. Πράξη θεωρείται και η παράλειψη.        
Β. Μη υποβολή του Section Report (στο εξής SR) (βλ. ορισμό 8.4), δύο συνεχόμενες φορές ή τέσσερις φορές στο σύνολο του έτους ESN.                
Γ. Μη τήρηση 5 διαδοχικών προθεσμιών που τίθενται από το NΒ. Το NΒ οφείλει να προειδοποιεί τον παραπάνω σύλλογο μετά την 3η παράλειψη.                      
Δ. Μη εμφάνιση σε τακτικό ΝΡ 2 συνεχόμενες φορές ή σε έκτακτο ΝΡ 3 συνεχόμενες φορές. Το NΒ οφείλει να προειδοποιεί τον παραπάνω σύλλογο πριν το 2ο τακτικό ΝΡ και πριν το 3ο έκτακτο.                
Ε. Μη τακτοποίηση οικονομικών οφειλών προς το ESN Greece.                 
ΣΤ. Για λόγους που το Διοικητικό Συμβούλιο (Δ.Σ.) έκρινε σημαντικούς μετά από αιτιολογημένη απόφασή του.                

  7.2 Πρόταση υποβάθμισης στην κατάσταση του «υπό επιτήρηση μέλους» υποβάλλεται στο ΝΡ (τακτικό ή έκτακτο) από το NΒ ή από το 1/3 των τακτικών μελών. Η πρόταση που υποβάλλεται στο ΝΡ εγκρίνεται εφόσον συγκεντρώσει απόλυτη πλειοψηφία 2/3. Το υπό επιτήρηση μέλος έχει χρονικό περιθώριο συμμόρφωσης έξι (6) μηνών. Το μέλος το οποίο αφορά η πρόταση υποβάθμισης εξαιρείται από την ψηφοφορία.

  7.3 Μετά το πέρας του χρονικού περιθωρίου συμμόρφωσης των έξι (6) μηνών πραγματοποιείται σε ΝΡ,τακτικό ή έκτακτο, ψήφιση για την αναβάθμιση του μέλους υπό επιτήρηση σε τακτικό ή την αποβολή του.

  7.4 Αρχικά γίνεται ψηφοφορία αναβάθμισης του υπό επιτήρηση μέλους σε τακτικό. Αν η ψηφοφορία αυτή δε συγκεντρώσει απόλυτη πλειοψηφία 2/3 ακολουθεί ψηφοφορία αποβολής. Το μέλος αποβάλλεται εφόσον συγκεντρωθεί απόλυτη πλειοψηφία 2/3.

  7.5 Σε περίπτωση που σε καμία από τις παραπάνω ψηφοφορίες δεν συγκεντρωθεί η απαιτούμενη πλειοψηφία, τότε δίνεται παράταση συμμόρφωσης ενός μήνα στο υπό επιτήρηση μέλος και η ψηφοφορία επαναλαμβάνεται, πλέον με τη μορφή απλής πλειοψηφίας.

  7.6 Οριστική αποβολή μέλους από το ESN GREECE σημαίνει ταυτόχρονη αποβολή του μέλους από το ESN.

  7.7 Το αποβληθέν μέλος έχει δικαίωμα υποβολής εκ νέου υποψηφιότητας στο ESN GREECE μετά το πέρας 12 μηνών.

  7.8 Αν ένα τακτικό μέλος αποβληθεί από το ESN International, όπως ορίζεται από το διεθνές καταστατικό του [1], τότε αυτόματα αποβάλλεται και από το ESN Greece χωρίς περαιτέρω διαδικασίες.

8.  Δικαιώματα και Υποχρεώσεις των μελών

  8.1 Για όλα τα section της Ελλάδας ισχύουν ανεξαιρέτως όλοι οι κανόνες που θέτει το ESN International στο διεθνές καταστατικό του περί συμμετοχής, υποχρεώσεων και αποβολής αλλά και οτιδήποτε άλλο δεν αναφέρεται στον παρόντα εσωτερικό κανονισμό.
  
  8.2 Τα μέλη υποχρεούνται να τηρούν τις προθεσμίες που τίθενται από το NB. Σε περίπτωση μη τήρησης χωρεί εφαρμογή των διατάξεων του άρθρου 7.
  
  8.3 Tα μέλη, τακτικά, υποψήφια και υπό επιτήρηση έχουν το δικαίωμα εγγραφής και εκφοράς άποψης στο φόρουμ επικοινωνίας. Από κάθε σύλλογο - μέλος έχουν δικαίωμα εγγραφής στο φόρουμ επικοινωνίας μέχρι πέντε άτομα (προτείνεται το προεδρείο κάθε συλλόγου), εκ των οποίων ένα μόνο μέλος έχει το δικαίωμα εκπροσώπησης του συλλόγου, και εκφοράς άποψης.
  
  8.4 Κάθε σύλλογος μέλος (τακτικό, υποψήφιο ή υπό επιτήρηση) οφείλει σε προθεσμία που τίθεται από τον National Representative (στο εξής NR, ορισμός στα άρθρα 14-15) ή το NB να συντάξει και να καταθέσει μία επίσημη γενική αναφορά της δράσης του και των οικονομικών του (Section Report) πριν από κάθε Council of National Representatives (στο εξής CNR) και πριν το Council of National Delegates (στο εξής CND). Η αναφορά αυτή κοινοποιείται στο φόρουμ επικοινωνίας.
  
  8.5 Εκτός από τα τακτικά μέλη δικαίωμα εγγραφής, πρόσβασης και εκφοράς άποψης μόνο στα θέματα που τους αφορούν, έχουν τα μέλη των συλλόγων του ESN Greece, που έχουν αναλάβει συντονιστική δράση για προγράμματα του ESN International ή του ESN Greece καθώς και τα μέλη που εμπλέκονται στις ομάδες εργασίας του ESN Greece για το διάστημα που διατηρούν το συντονιστικό ρόλο ή είναι μέλη των ομάδων και για θέματα που άπτονται των δραστηριοτήτων τους.
  
  8.6 Τακτικά Μέλη                               
    8.6.1 Κάθε τακτικό μέλος οφείλει να συντάσσει ένα SR πριν από κάθε Ετήσια Γενική Συνέλευση (Annual General Meeting, στο εξής AGM) του ESN International. Κατά το χρονικό διάστημα που κατατίθεται το SR ο κάθε σύλλογος μέλος οφείλει να κοινοποιεί τα οικονομικά αποτελέσματα των δραστηριοτήτων του καθώς και τις τυχόν οικονομικές ενισχύσεις που έλαβε στο φόρουμ επικοινωνίας.                                      
    8.6.2 Παράλειψη κατάθεσης SR για δύο συνεχόμενες φορές ή για τέσσερις φορές στο σύνολο του έτους ESN, ή εκπρόθεσμη κατάθεση αποτελεί λόγο επίπληξης του συλλόγου και συζήτησης από το ΝΡ για την υποβάθμιση του συλλόγου μέλους σε μέλος υπό επιτήρηση.
    
  8.7 Υποψήφια Μέλη                       
    8.7.1 Το υποψήφιο μέλος έχει όλα τα δικαιώματα του τακτικού μέλους εκτός από τα παρακάτω:
Α. Δικαίωμα ψήφου στο ΝΡ και συμμετοχής στην Ετήσια Γενική Συνέλευση του Δικτύου Φοιτητών Εράσμους, Annual General Meeting of the Erasmus Student Network (στο εξής AGM).                                       
    8.7.2 Το υποψήφιο μέλος αποκτά όλα τα δικαιώματα του τακτικού μέλους από τη στιγμή της ψήφισής του ως τέτοιο οπότε και αυτόματα αναιρούνται όλοι οι ανωτέρω περιορισμοί.                   
    8.7.3 Με την έγκριση ενός νέου μέλους ως τακτικού αυτόματα αναθεωρείται το άρθρο 5, ώστε να το συμπεριλάβει στους συλλόγους που απαρτίζουν το ESN Greece.               
    8.7.4 Όλα τα υποψήφια μέλη παραλαμβάνουν από το ΝΒ τον ισχύοντα εσωτερικό κανονισμό, όλα τα απαραίτητα αρχεία για το ESN και τα λογότυπα σε ηλεκτρονική μορφή καθώς επίσης και όλες τις φόρμες (templates) που διατίθενται.
    
  8.8 Υπό επιτήρηση μέλη                                  
    8.8.1 Τα υπό επιτήρηση μέλη έχουν όλα τα δικαιώματα και τις υποχρεώσεις των τακτικών εκτός από:                 
      Α. Το δικαίωμα ψήφου σε εθνικό επίπεδο.                             
      Β. Το δικαίωμα συμμετοχής σε International Events.                          
      Γ. Το δικαίωμα να προτείνουν υποψηφίους για τις θέσεις του ΝΒ.                      

9.  Εθνική (Γενική) Συνέλευση – National Platform (ΝΡ)

  #####Ορισμός και αρμοδιότητες

  9.1 Η συνάντηση των συλλόγων – μελών του ESN Greece αποτελεί την Εθνική Συνέλευση, National Platform (στο εξής NP)

  9.2 Το NP, τακτικό ή έκτακτο, έχει τις εξής αρμοδιότητες:                           
    Α. Τη διαμόρφωση της εθνικής πολιτικής του δικτύου όσον αφορά στις δράσεις των τακτικών μελών του στα πλαίσια των αρχών του ESN International, σε εθνικό και ευρωπαϊκό επίπεδο.                         
    Β. Την αποδοχή νέων συλλόγων – μελών.                           
    Γ. Την αποβολή μελών από το δίκτυο ή την υποβάθμιση τους από τακτικά μέλη, καθώς και την αναβάθμιση των υπό επιτήρηση μελών σε τακτικά.                           
    Δ. Την εξασφάλιση της εύρυθμης λειτουργίας του δικτύου.                   
    Ε. Την εκλογή των μελών του NB.                     
    ΣΤ. Την παροχή στήριξης στους υποψηφίους των τακτικών μελών για τις θέσεις του International Board.                       
    Ζ. Τη λήψη αποφάσεων σχετικά με εθνικά προγράμματα (National Projects) και εθνικές δραστηριότητες (National Events).                     
    Η. Την επικύρωση και αναθεώρηση του εσωτερικού κανονισμού.                                 
    Θ. Την αποβολή μέλους του ΝΒ και των NC.

  9.3 To training NP έχει την αρμοδιότητα να προσφέρει Training και Workshops, καθώς και να συμβάλλει στην προετοιμασία των συλλόγων για την AGM . Πιο συγκεκριμένα:                              
    A. Πραγματοποίηση Training sessions για την βελτιστοποίηση των δεξιοτήτων των συλλόγων.                       
    B. Πραγματοποίηση Small Session/Meet your colleagues για την ανταλλαγή γνώσεων και καλών πρακτικών ανάμεσα στους συλλόγους.                 
    Γ. Πραγματοποίηση Workshops και Sessions από τα μέλη του ΝΒ για την διατήρηση. κοινής πορείας/γραμμής από όλους τους συλλόγους-μέλη του ESN Greece.                              
    Δ. Ενημερώσεις σχετικά με τα προγράμματα του ESN International.                                     
    Ε. Προετοιμασία για την AGM.

10. Εθνική (Γενική) Συνέλευση – National Platform (ΝΡ)

  #####Σύγκληση και διοργάνωση , εκπροσώπηση μελών
  
  10.1 Το ESN Greece συγκαλεί NP τρεις φορές το χρόνο.
  
  10.2 Η πρώτη συνεδρίαση λαμβάνει χώρα στο δίμηνο Δεκεμβρίου – Ιανουαρίου, η δεύτερη στο δίμηνο Μαρτίου-Απριλίου (15 μέρες πριν την pre-AGM CNR) και η τρίτη στο δίμηνο Ιουλίου – Αυγούστου.                     
  10.2.1 Η πρώτη και τρίτη συνεδρίαση θεωρούνται τακτικά NP ενώ η δεύτερη training.
  
  10.3 Συμμετοχή στα NP                                   
    10.3.1 Στο τακτικό NP συμμετέχουν εκπρόσωποι από όλους τους τακτικούς, υποψήφιους, υπό επιτήρηση συλλόγους - μέλη και τα μέλη του Εθνικού Συμβούλιου (NB), οι National Coordinators καίριων εθνικών-διεθνών projects και τα μέλη της εξελεγκτικής επιτροπής του ESN Greece.                                   
    10.3.2 Στο training NP συμμετέχουν εκπρόσωποι από όλους τους τακτικούς, υπό επιτήρηση συλλόγους, τα μέλη του Εθνικού Συμβούλιου (ΝΒ), οι National Coordinators καίριων εθνικών-διεθνών projects, τα μέλη της εξελεγκτικής επιτροπής του ESN Greece

  10.4 Ελάχιστη φυσική παρουσία συλλόγων για τη διεξαγωγή NP, τακτικού ή training ορίζεται τα 2/3 του συνόλου των τακτικών μελών.
  
  10.5 Η διοργανωτική επιτροπή του ΝP, τακτικού ή Τraining, καθορίζει ανάλογα με τις δυνατότητές της, στέγασης – σίτισης, το μέγιστο αριθμό των εκπροσώπων των τοπικών συλλόγων. Ως ελάχιστος αριθμός πρόβλεψης θέσεων, ορίζονται τα 3 μέλη για το τακτικό και τα 2 μέλη για το training (όπου προτεραιότητα θα δίνεται στους Section Delegates της AGM και στα νέα μέλη) και ως μέγιστος τα 5 μέλη.
  
  10.6 Κάθε σύλλογος - μέλος εκπροσωπείται στο NP, τακτικό ή training, από μέλη του τα οποία εκλέγονται και εγκρίνονται από τη γενική συνέλευση ή το διοικητικό του συμβούλιο.
  
  10.7 Η διοργανωτική επιτροπή μπορεί να παρίσταται με μέγιστο αριθμό μελών το διπλάσιο από το μέγιστο αριθμό που προβλέπεται για τους άλλους συλλόγους-μέλη.
  
  10.8 Στο NP, τακτικό ή training, είναι απαραίτητη η φυσική παρουσία ενός τουλάχιστον μέλους του κάθε τοπικού συλλόγου. Οι σύλλογοι που δεν εκπροσωπούνται χάνουν το δικαίωμα ψήφου τους για το συγκεκριμένο NP. Σε περίπτωση εξαιρετικής αδυναμίας φυσικής παρουσίας είναι δυνατό να παρασχεθεί η ψήφος για την εκλογή του μέλος ή μελών του NΒ μέσω τηλεψηφοφορίας.
  
  10.9 Προβλέπεται η παρουσία προσκεκλημένων με δικαίωμα λόγου για τα θέματα που τους αφορούν, ο αριθμός των οποίων καθορίζεται κάθε φορά από τη διοργανωτική επιτροπή. Προσκεκλημένος θεωρείται οποιοσδήποτε δεν αναφέρεται στο άρθρο 10.3. Απαιτείται σχετική αίτηση έως την ημερομηνία λήξης της προθεσμίας υποβολής προτάσεων για το NP όπως αυτή ορίζεται παρακάτω.              
    10.9.1 Το Προεδρείο του ΝΡ μπορεί να αποδεχτεί ή να απορρίψει την παρουσία των προσκεκλημένων αυτών, καθώς και να φροντίζει για τον τρόπο συμμετοχής τους στο ΝΡ.
    
  10.10 Μετά το πέρας των εγγραφών, το Προεδρείο του NP, τακτικού ή training, ανακοινώνει το πλήθος των διαθέσιμων θέσων που έχουν απομείνει, εφόσον αυτές υπάρχουν. Οι θέσεις αυτές μπορούν να καλυφθούν από μέλη των τοπικών συλλόγων του ESN Greece και τα άτομα αυτά θεωρούνται Country Delegates, δεν έχουν δικαίωμα λόγου και εκλέγονται μέσω τηλεψηφοφορίας.
  
  10.11 Αν κάποιος συμμετέχων (μέλος ή προσκεκλημένος) παρεμποδίζει την ομαλή διεξαγωγή του NP, τακτικού ή training, και δεν συμμορφώνεται μετά από επίπληξη του προεδρείου του ΝΡ, αποβάλλεται με απόλυτη πλειοψηφία ⅔ των παρόντων τακτικών μελών του ESN Greece.
  
  
11. Εθνική (Γενική) Συνέλευση – National Platform (ΝΡ)                            
##### Προεδρείο και Ημερήσια Διάταξη

  11.1 Σε κάθε τακτικό ΝΡ αποφασίζεται ποιος ή ποιοι σύλλογοι θα αναλάβουν:           
    Α. Τη διοργάνωση του επόμενου NP                
    B. Τον ορισμό των ημερομηνιών του επόμενου NP             
    Γ. Τον καθορισμό των θεμάτων σε συνεργασία με το ΝΒ.                      
    Ο παραπάνω σύλλογος (ή οι παραπάνω σύλλογοι) αποτελεί τη διοργανωτική επιτροπή του NP.
    
  11.2 Κατά τη διαδικασία ψήφισης του συλλόγου που θα διοργανώσει το επόμενο ΝΡ έχει δικαίωμα ψήφου και το ΝΒ.
            
  11.3 Για κάθε τακτική συνέλευση θα ορίζεται τριμελές προεδρείο υπεύθυνο για:
    Α. Την προεδρεία του συνεδρίου                      
    Β. Τη διεξαγωγή των ψηφοφοριών                      
    Γ. Την τήρηση των διαδικασιών της τακτικής συνέλευσης                   
    Δ. Την καταγραφή πρακτικών                        
    Ε. Τον καθορισμό της ατζέντας του NP                            
    ΣΤ. Την διαδικασία εκλογής των μελών του NB                 
    Z. Την δημιουργία της φόρμας αξιολόγησης, την διεξαγωγή της διαδικασίας και την ανακοίνωση των αποτελεσμάτων για την αξιολόγηση του NB και των εθνικών συντονιστών
    
  11.4 Το προεδρείο του εκάστοτε τακτικού ΝΡ αποτελείται από τον πρόεδρο του ΝΒ (ή άλλο μέλος του NB μετά από σύμφωνη γνώμη του), ένα μέλος του συλλόγου που διοργανώνει το ΝΡ και ένα μέλος που εκλέγεται. Για το εκάστοτε training NP το προεδρείο αποτελείται από τον πρόεδρο του ΝΒ (ή άλλο μέλος του NB μετά από σύμφωνη γνώμη του), ένα αιρετό μέλος και ένα μέλος του συλλόγου που διοργανώνει το ΝΡ.

  11.5 Τουλάχιστον 2 μήνες πριν την έναρξη του NP διορίζεται το μέλος της διοργανωτικής επιτροπής που θα συμμετέχει στο προεδρείο και εκλέγεται μέσω τηλεψηφοφορίας το αιρετό μέλος του προεδρείου.

  11.6 Σε περίπτωση που ο σύλλογος που διοργανώνει το ΝΡ αδυνατεί ή δεν επιθυμεί να έχει μέλος του στο προεδρείο τότε αυτό αποτελείται από δυο αιρετά μέλη και τον πρόεδρο του ΝΒ (ή άλλο μέλος του NB μετά από σύμφωνη γνώμη του). Στο προεδρείο μπορούν να συμμετέχουν μέχρι 2 μέλη του ΝΒ.

  11.7 Τα μέλη του προεδρείου του NP δεν μπορούν να ψηφίζουν εκ μέρους του συλλόγου – μέλους τους, εκτός αν οι εκπρόσωποι του συλλόγου - μέλους αυτού αδυνατούν να ανταποκριθούν στα καθήκοντα τους λόγω εκτάκτων περιπτώσεων.


12. Εθνική (Γενική) Συνέλευση – National Platform (ΝΡ)                      
#####Προτάσεις και ψηφοφορίες

  12.1 Τα θέματα προς συζήτηση θα πρέπει να αποστέλλονται στο προεδρείο από τα τακτικά μέλη και το ΝΒ το αργότερο 15 μέρες πριν την ημερομηνία διεξαγωγής του τακτικού NP.
  
  12.2 Το προεδρείο οφείλει να κοινοποιήσει τα θέματα προς συζήτηση και το πρόγραμμα του τακτικού ΝΡ μία εβδομάδα πριν την έναρξή του.
  
  12.3 Kατά τη διάρκεια της τακτικής συνέλευσης τα τακτικά μέλη και το ΝΒ έχουν δικαίωμα να υποβάλλουν εκτάκτως θέματα προς συζήτηση. H τροποποίηση αυτή της ατζέντας πρέπει να γίνει αποδεκτή με απλή πλειοψηφία από τα συμμετέχοντα μέλη.
  
  12.4 Κάθε τακτικό σύλλογος μέλος έχει μία (1) ψήφο.
  
  12.5 Οι αποφάσεις λαμβάνονται με απόλυτη πλειοψηφία 2/3 των μελών όταν πρόκειται για:                 
    Α. Υποβάθμιση τακτικού μέλους σε μέλος υπό επιτήρηση                  
    Β. Αναβάθμιση μέλους υπό επιτήρηση σε τακτικό                 
    Γ. Αποβολή μέλους υπό επιτήρηση                     
    Δ. Επικύρωση και αναθεώρηση του εσωτερικού κανονισμού                   
    Ε. Αποβολή μέλους του ΝΒ                
    Για όλες τις άλλες περιπτώσεις αρκεί απλή πλειοψηφία των παρόντων συλλόγων μελών.
    
  12.6 Οι σύλλογοι έχουν το δικαίωμα θετικής, αρνητικής και λευκής ψήφου (abstain) μόνο σε ψηφοφορίες για αρχαιρεσίες. Οι λευκοί ψήφοι δεν προσμετρούνται στις θετικές ή αρνητικές.
  
  12.7 Σε κάθε NP οι ψηφοφορίες είναι φανερές εκτός αν ορίζεται διαφορετικά στον Εσωτερικό Κανονισμό.                 
    12.7.1 Για θέματα που αφορούν τροποποιήσεις του Εσωτερικού Κανονισμού οι ψηφοφορίες είναι πάντα φανερές.              
    12.7.2 Σε διαφορετική περίπτωση, αν υπάρχει πρόταση από κάποιο σύλλογο η οποία θα εγκριθεί από το NP, η ψηφοφορία μετατρέπεται σε μυστική.
    
  12.8 Σε περίπτωση μυστικής ψηφοφορίας οι ψήφοι συλλέγονται από το αιρετό μέλος του προεδρείου και από το μέλος της διοργανωτικής επιτροπής.
  
  12.9 Σε περίπτωση κωλύματος των μελών του προεδρείου που αναφέρονται παραπάνω εκλέγεται επιτόπου έκτακτη τριμελής εφορευτική επιτροπή.
  
  12.10 Σε περίπτωση ισοψηφίας το ΝΡ αποσύρεται σε ανεπίσημη συνομιλία ορισμένου κάθε φορά χρόνου με σκοπό την εύρεση συμβιβαστικής λύσης. Εάν αυτό επιτευχθεί υπερισχύει η κοινή απόφαση. Το ΝΒ βοηθάει στην εξεύρεση αυτής της λύσης χωρίς όμως να εμπλέκεται στην απόφαση την ίδια.
  
  12.11 Το ΝΡ μπορεί να κάνει σύσταση που αφορά εσωτερικό θέμα ενός συλλόγου αν αυτό θίγει τα συμφέροντα κάποιου άλλου συλλόγου και εμπεριστατωμένα παρουσιαστεί σε τακτική συνέλευση. Ο σύλλογος στον οποίο γίνεται η σύσταση οφείλει να προσαρμόσει τη λειτουργία του μέχρι το επόμενο τακτικό ΝΡ. Κατά τη διάρκεια του επόμενου τακτικού ΝΡ παρουσιάζει την πορεία της δράσης του και αν ο θιγόμενος σύλλογος δεν φέρει αντίθεση η ένσταση λύνεται αυτόματα. Σε αντίθετη περίπτωση το ΝΡ αποκτά αποφασιστική αρμοδιότητα με 2/3 πλειοψηφία των παρόντων συλλόγων μελών.
  
  12.12 Όλες οι ψηφοφορίες να πραγματοποιούνται πριν τη ψηφοφορία που σχετίζεται με την αναβάθμιση ενός υποψηφίου συλλόγου (candidate section) σε τακτικό μέλος.



13. Εθνική (Γενική) Συνέλευση – National Platform (ΝΡ)                      
                          
  ##### Έκτακτο ΝΡ                         

  13.1 Το NP μπορεί να κληθεί εκτάκτως και με τηλεδιάσκεψη μετά από αίτημα τουλάχιστον 2/3 των τακτικών μελών ή όποτε το NΒ κρίνει ότι είναι απαραίτητο.

  13.2 Για την διεξαγωγή εκτάκτου ΝΡ απαιτείται η εκπροσώπηση από τα 2/3 του συνόλου των τακτικών μελών είτε με φυσική παρουσία είτε με χρήση ηλεκτρονικών μέσων (τηλεδιάσκεψη).

  13.3 Στα έκτακτα NP ο συντονισμός θα γίνεται από μέλος του NB, το οποίο ορίζεται και κοινοποιείται στους συλλόγους-μέλη με την ανακοίνωση του χρόνου διεξαγωγής του έκτακτου NP.

  13.4 Τα θέματα προς συζήτηση θα πρέπει να αποστέλλονται στoν συντονιστή του έκτακτου NP από τα τακτικά μέλη και το ΝΒ το αργότερο 5 μέρες πριν την ημερομηνία διεξαγωγής εκτάκτου NP και να κοινοποιούνται από αυτόν 4 μέρες πριν την έναρξή του.

  13.5 Σε περίπτωση που το ΝΡ έχει συγκληθεί για απομάκρυνση ενός μέλους του ΝΒ τότε αυτό το μέλος δεν θα είναι συντονιστής, ούτε άλλο μέλος από το σύλλογο που προήρθε. Σε περίπτωση που αυτό εξαντλεί τα μέλη του ΝΒ, εκλέγεται αιρετό μέλος μέσω τηλεψηφοφορίας κατά την έναρξη του ΝΡ.


14. Εθνικό Συμβούλιο (National Βoard- ΝΒ)       
                                      
  ##### Αρμοδιότητες                          
  
  14.1 Υπεύθυνο για τον συντονισμό και την εύρυθμη λειτουργία του ESN Greece είναι το NB.
  
  14.2 Το NB οφείλει να λειτουργεί προς όφελος των συλλόγων και να βοηθά στην επέκταση και ενδυνάμωση του ESN Greece.
  
  14.3 Το NB οφείλει να συμβάλλει στην καλύτερη επικοινωνία και συνεργασία μεταξύ των συλλόγων του ESN Greece.
  
  14.4 To NB διαλύεται εάν ο αριθμός των συλλόγων του ESN Greece μειωθεί σε λιγότερους από τρείς (3).
  
  14.5 To NB δεν έχει δικαίωμα ψήφου εκτός από εξαιρετικές περιπτώσεις, μετά από απόφαση του NP.
  
  14.6 Τα μέλη του ΝΒ έχουν δικαίωμα εγγραφής, πρόσβασης και εκφοράς λόγου στο μέσο επικοινωνίας (φόρουμ) του ESN Greece.
  
  14.7 To NB είναι αρμόδιο για την έγκριση κονδυλίων και τον καταμερισμό εξόδων που κρίνονται απαραίτητα για την κάλυψη των απαιτήσεων του δικτύου, την συμμετοχή και την εκπροσώπηση του ESN Greece σε διεθνείς συναντήσεις και δραστηριότητες του ESN μέχρι και του ποσού των τριακοσίων ευρώ (€ 300,00). Το ΝΒ υποχρεούται να ζητήσει την έγκριση του NP με απόλυτη πλειοψηφία 2/3 για την διάθεση κονδυλίων άνω του ποσού των τριακοσίων ευρώ (€ 300,00).
  
  14.8 Τα μέλη του NB οφείλουν να συνομιλούν διαδικτυακά ή με φυσική παρουσία με τους τοπικούς συλλόγους κάθε μήνα. Οι σύλλογοι οφείλουν να διευκολύνουν αυτήν την επικοινωνία.
  
  14.9 Το NB ως σύνολο και κάθε μέλος ξεχωριστά αναλαμβάνει την διεκπεραίωση των αρμοδιοτήτων που περιγράφονται στo έγγραφο “περιγραφή αρμοδιοτήτων”. Το έγγραφο αυτό ισχύει στην τελευταία του μορφή που έχει εγκριθεί από NP.
  
  14.10 Σε έκτακτες περιπτώσεις, και εάν το ΝΒ συμφωνεί με ομοφωνία, οι αρμοδιότητες αυτές μπορούν να αναδιανεμηθούν στα μέλη του, ή να προστεθούν/αφαιρεθούν αρμοδιότητες.
  
  14.11 Όλα τα μέλη του NB έχουν πρόσβαση και οφείλουν να παρακολουθούν τα θέματα που τους αφορούν στην λίστα επικοινωνίας των NB διεθνώς (ΝΒ Mailing list).
  
  14.12 Το ΝΒ αποτελείται από 5 μέλη:
    Α. Τον Πρόεδρο                    
    Β. Τον Εθνικό Εκπρόσωπο (Νational Representative - NR)                                
    Γ. Τον Ταμία                                            
    Δ. Τον Γενικό Γραμματέα και Υπεύθυνο Θεμάτων Διαδικτύου (στο εξής Webmaster)                        
    Ε. Τον Υπεύθυνο Επικοινωνίας και Δημοσίων Σχέσεων (Communication and Public Relations Responsible, στο εξής PR)         

  14.13 Αρμοδιότητες του Προέδρου του ΝΒ                                            
    14.13.1 Συντονίζει και εκπροσωπεί το ESN Greece και το NB σε εθνικό επίπεδο.                                
    14.13.2 Είναι μέλος του προεδρείου στα τακτικά NP.                              
    14.13.3 Έχει δικαίωμα να υπογράφει συμφωνίες εκ μέρους του ESN Greece.
    
  14.14 Αρμοδιότητες του NR
    14.14.1 Ο NR εκπροσωπεί την Ελλάδα στο ESN International και δρα σύμφωνα με τις αποφάσεις του NP και σε κάθε περίπτωση προς το συμφέρον της χώρας και των τοπικών συλλόγων.                                    
    14.14.2 Οφείλει να μεταφέρει πληροφορίες, αποφάσεις, προτάσεις, αλλαγές και όποιο άλλο θέμα αφορά το ESN Greece, από το ESN International στο ESN Greece και αντίστροφα, μέσω των σχετικών μέσων επικοινωνίας (CNR Mailing list και φόρουμ επικοινωνίας του ESN Greece).                                                           
    14.14.3 Εκτός από τα καθήκοντα που ορίζονται στο έγγραφο “περιγραφή αρμοδιοτήτων” οφείλει να είναι ενήμερος και να ανταποκρίνεται στις υποχρεώσεις και αρμοδιότητες που ορίζονται από το καταστατικό του ESN International και από το έγγραφο “NR Guidelines”.                                                  
    14.14.4 Οφείλει να συμμετάσχει σε τουλάχιστον δύο διεθνή συνέδρια CNR ή CND κατά τη διάρκεια της θητείας του καθώς και στην AGM.

  14.15 Αρμοδιότητες του Ταμία του NB                           
    14.15.1 Είναι υπεύθυνος για την διαχείριση των οικονομικών του ESN Greece. H διαχείριση γίνεται με γνώμονα τη βέλτιστη δυνατή αξιοποίηση των οικονομικών για την διευκόλυνση των σκοπών του ESN Greece.                                
    14.15.2 Έχει δικαίωμα να υπογράφει συμφωνίες εκ μέρους του ESN Greece.                                          
    14.15.3 Έχει πρόσβαση στην λίστα επικοινωνίας του CNR (CNR Mailing list), ώστε να ενημερώνεται για θέματα συνεργασιών και χορηγιών του ESN International.                                       
    14.15.4 Καταθέτει τον ετήσιο προϋπολογισμό στο ΝΡ Δεκεμβρίου-Ιανουαρίου και είναι υπεύθυνος για την εφαρμογή του προϋπολογισμού που αφορά την περίοδο της θητείας του.

  14.16 Αρμοδιότητες του Webmaster του ΝΒ                                       
    14.16.1 Είναι υπεύθυνος για την διαχείριση της ιστοσελίδας και των ηλεκτρονικών μέσων επικοινωνίας (πχ φόρουμ επικοινωνίας, λίστες επικοινωνίας).
  
  14.17 Αρμοδιότητες του PR του ΝΒ                                            
    14.17.1 Είναι υπεύθυνος για την προβολή του ESN Greece και για την επικοινωνία με τους εξωτερικούς συνεργάτες του ESN Greece.                                         
    14.17.2 Έχει δικαίωμα να υπογράφει συμφωνίες εκ μέρους του ESN Greece.                            
    14.17.3 Έχει τους τίτλους και εκτελεί τις υποχρεώσεις του Vice-NR και ND όπως αυτές ορίζονται στο καταστατικό του ESN International.                            
    14.17.4 Τη λίστα επικοινωνίας του CNR και οφείλει να είναι προετοιμασμένος να αντικαταστήσει τον NR σε κάποιο διεθνές συνέδριο ή σε περίπτωση που ο NR αδυνατεί.
    
  14.18 Εθνικοί Αντιπρόσωποι, National Delegates (στο εξής NDs)                                       
    14.18.1 Ο Πρόεδρος και o PR έχουν τον τίτλο και τις υποχρεώσεις των ND, όπως αυτές ορίζονται στο καταστατικό του ESN International.                              
    14.18.2 Σε περίπτωση που δεν μπορεί ούτε ο Πρόεδρος ούτε ο PR να εκτελέσουν τα καθήκοντα τους ως NDs αναλαμβάνουν τα υπόλοιπα μέλη του National Board έπειτα απο εσωτερική ψηφοφορία.                          
    14.18.3 Οι NDs εκπροσωπούν το ESN Greece στο CND και την AGM καταλαμβάνοντας τις θέσεις που προορίζονται για το ESN Greece σε εθνικό επίπεδο.                   
    
  14.19 Αξιολόγηση                            
    14.19.1 Σε κάθε τακτικό NP λαμβάνει χώρα η αξιολόγηση του NB από τους Συλλόγους του ESN Greece.                         
    14.19.2 Υπεύθυνο για την δημιουργία της φόρμας αξιολόγησης, την διεξαγωγή της διαδικασίας και την ανακοίνωση των αποτελεσμάτων είναι το προεδρείο του NP.
    
  14.20 Συνεδριάσεις                        
    14.20.1 Το ΝΒ συνεδριάζει μία φορά το μήνα ή και εκτάκτως αν τουλάχιστον δύο (2) μέλη του το κρίνουν απαραίτητο.                     
    14.20.2 Η συνεδρίαση θεωρείται έγκυρη αν συμμετέχουν τουλάχιστον 3 μέλη, εκτός αν τα δύο μέλη προέρχονται από τον ίδιο σύλλογo.                                  
    14.20.3 Κάθε μέλος του NB έχει δικαίωμα ψήφου.                                  
    14.20.4 To ΝΒ αποφασίζει με πλειοψηφία των παρόντων. Σε περίπτωση ισοψηφίας υπερισχύει η ψήφος του Προέδρου.                     
    14.20.5 Τα αποτελέσματα και οι αποφάσεις των συνεδριάσεων πρέπει να κοινοποιούνται στο ESN Greece εντός πέντε (5) ημερών.                                                     
    14.20.6 Οι σύλλογοι μπορούν να καταθέσουν προτάσεις προς συζήτηση για τις συνεδριάσεις του NB ανά πάσα στιγμή. Όποιο μέλος του ESN Greece επιθυμεί, μπορεί να παρίσταται στις συνεδριάσεις ως ακροατής.
    
    
15. Εθνικό Συμβούλιο (National Βoard)

  ##### Εκλογή, Θητεία και Αποβολή
  
  ##### Εκλογή
  15.1 Και τα πέντε μέλη του ΝΒ εκλέγονται από το NP Ιουλίου-Αυγούστου.
  
  15.2 Δικαίωμα υποψηφιότητας έχουν όλα τα μέλη τοπικών συλλόγων του ESN Greece που καταθέτουν την έγγραφη υποστήριξη του συλλόγου τους στο NP και εφόσον διατηρούν τη φοιτητική τους ιδιότητα ή μέσα στους πρώτους 12 μήνες από την αποφοίτησή τους.
  
  15.3 Κάθε σύλλογος μπορεί να υποστηρίξει μόνο έναν υποψήφιο για την κάθε θέση.
  
  15.4 Κάθε υποψήφιος θέτει υποψηφιότητα για τη θέση ή τις θέσεις που θέλει. Για κάθε θέση διεξάγεται ξεχωριστή ψηφοφορία. Για την εκλογή του κάθε μέλος χρειάζεται πλειοψηφία 50% + 1 από τους παρόντες μέλη - συλλόγους.                               
Η λευκή ψήφος δεν προσμετράται υπέρ κανενός υποψηφίου.                                  
    15.4.1 Εάν κανένας υποψήφιος δεν συγκεντρώσει την απόλυτη πλειοψηφία, τότε διεξάγεται δεύτερος γύρος ψηφοφορίας με τους δύο υποψηφίους που συγκέντρωσαν τις περισσότερες ψήφους.                                    
      15.4.1.1 Εάν πιο πολλοί από δύο υποψήφιοι συγκέντρωσαν τις περισσότερες ψήφους, τότε όλοι τους περνάνε στον δεύτερο γύρο.                                             
    15.4.2 Εάν στο δεύτερο γύρο κανένας υποψήφιος δεν συγκεντρώσει την απόλυτη πλειοψηφία, τότε διεξάγεται τρίτος γύρος ψηφοφορίας με τον υποψήφιο που συγκέντρωσε τις περισσότερες ψήφους.
    
  15.5 Η εκλογή των μελών του NB γίνεται με μυστική ψηφοφορία.
  
  15.6 Κάθε σύλλογος – μέλος μπορεί να προτείνει μέχρι δύο (2) υποψηφίους για τις θέσεις του ΝΒ.
  
  15.7 Ένα μέλος μπορεί να εκλεγεί μέχρι δύο (2) φορές ως μέλος του NB.
  
  15.8 Οι υποψηφιότητες για τα μέλη του NB, πρέπει να κοινοποιούνται στο ESN Greece τουλάχιστον 20 μέρες πριν την προγραμματισμένη μέρα εκλογών. Σε περίπτωση εκλογής μελών ΝΒ μέσω έκτακτου ΝΡ οι υποψηφιότητες πρέπει να αποστέλλονται και να κοινοποιούνται τουλάχιστον 10 μέρες πριν τη διεξαγωγή του.
  
  ##### Θητεία
  15.9 Η θητεία του NR ξεκινάει με το CNR του Σεπτέμβρη και ολοκληρώνεται στο CNR Σεπτεμβρίου του επόμενου έτους.
  
  15.10 Προβλέπεται μεταβατική περίοδος η οποία για τον NR λαμβάνει χώρα από την εκλογή του έως το South Eastern European Platform (SEEP), και για το υπόλοιπο NB τον πρώτο μήνα μετά την εκλογή τους. Στη περίοδο αυτή πραγματοποιείται μετάβαση γνώσεων, ενημέρωση για τη χρήση των εργαλείων επικοινωνίας και δράσης και μεταβίβαση εκκρεμοτήτων προς τα νεοεκλεγέντα μέλη του NB.
  
  15.11 Σε περίπτωση που κάποια θέση παραμείνει κενή για οποιονδήποτε λόγο (παραίτηση, αποβολή, κ.λ.π.), τα καθήκοντά που σχετίζονται με αυτή μοιράζονται μεταξύ των υπολοίπων μελών μέχρι την εκλογή νέου μέλους για να εκτελέσει το υπόλοιπο της θητείας του. Ο πρόεδρος ή άλλο μέλος του NB οφείλει να κινήσει τις διαδικασίες για την εκλογή του αντικαταστάτη εάν το επόμενο τακτικό NP απέχει περισσότερες από 30 μέρες.
  
  ##### Αποβολή
  15.12 Πρόταση για αποβολή μέλους του NB μπορούν να υποβάλλουν είτε δύο (2) άλλα μέλη του ΝΒ είτε το ⅓ των συλλόγων. Το μέλος καλείται σε απολογία στο επόμενο τακτικό NP. Aν αυτό απέχει πάνω από 30 μέρες ή το μέλος που παραπέμπεται για αποβολή δεν μπορεί να παρευρεθεί συγκαλείται έκτακτο NP. Αν τουλάχιστον τα 2/3 του ΝΡ με απόλυτη πλειοψηφία ψηφίσουν υπέρ της αποβολής, ακολουθεί ψηφοφορία για το αν θα δοθεί περίοδος συμμόρφωσης και η διάρκειά της. Μετά το πέρας της περιόδου συμμόρφωσης επαναλαμβάνεται η ψηφοφορία αποβολής.
  
  15.13 Ο NR μπορεί να αποβληθεί και από το CNR όπως ορίζεται στο καταστατικό του ESN International.
  
  15.14 Κάθε μέλος του NB που παραιτείται ή αποβάλλεται οφείλει να να ενημερώσει για τη χρήση εργαλείων επικοινωνίας και δράσης, καθώς και να μεταβιβάσει τις γνώσεις και εκκρεμότητες της θητείας του στα υπόλοιπα μέλη του NB ή στον αντικαταστάτη του.

16. Εθνικοί Συντονιστές

  ##### Εκλογή, Αρμοδιότητες, Αξιολόγηση και Αποβολή
  
  ##### Εκλογή
  
  16.1 Στο τακτικό ΝΡ ιουλίου-Αυγούστου εκλέγονται οι Εθνικοί Συντονιστές - National Coordinators (στο εξής NC) των προγραμμάτων (projects) που είναι σε εξέλιξη ή πρόκειται να πραγματοποιηθούν το τρέχων ακαδημαϊκό έτος.
  
  16.2 Ένα μέλος μπορεί να εκλεγεί μέχρι δύο (2) φορές ως NC.
Αρμοδιότητες NC

  16.3 Ο/Η NC μοιράζει ανάμεσα στα μέλη της Ομάδας του/της τις αρμοδιότητες του/της και είναι υπεύθυνος/η για τον συντονισμό αυτών.
  
  16.4 Σε περίπτωση εθνικών δραστηριοτήτων ο/η NC είναι υπεύθυνος/η για τον συντονισμό αυτών κατά την προετοιμασία και την οργάνωσή τους καθώς και για την περίοδο πραγματοποίησής τους. 
  
  16.5 Οφείλει να ενημερώνει τους συλλόγους για την πορεία των Local Coordinators και να ενημερώνει το NB για τυχόν προβλήματα κατά τη διάρκεια της θητείας του/της.
  
  16.6 Οφείλει σε προθεσμία που τίθεται από τον NR ή το NB να συντάξει και να καταθέσει μία επίσημη γενική αναφορά του προγράμματός του, της δράσης του και των οικονομικών του (Project Report) πριν από κάθε AGM, CND ή CNR.
  
  16.7 Σε κάθε συνεδρίαση, διαφορετικό μέλος αναλαμβάνει να καταγράψει και να κοινοποιήσει τα αποτελέσματα και τις αποφάσεις της συνάντησης. Ο/H NC εξαιρείται καθώς συντονίζει τις συνεδριάσεις.
  
  16.8 Ο/Η NC έχει το δικαίωμα να θέσει πρόταση αποβολής LC από την ομάδα σε περίπτωση που δεν ανταποκρίνεται επανειλημμένα στις υποχρεώσεις του. Η πρόταση αυτή πρέπει να γίνει δεκτή με απλή πλειοψηφία των υπεύθυνων για τις αποφάσεις της ομάδας.                                
    16.8.1 Υπεύθυνοι ομάδων είναι Ο/Η ΝC, οι σύλλoγοι που έχουν LC στην ομάδα και ο υπεύθυνος του ΝΒ. Στην περίπτωση του National event προστίθεται και η οργανωτική επιτροπή (OC) της δραστηριότητας. 
    
  16.9 Σε περίπτωση διοργάνωσης του National Event:                                   
    16.9.1. Στο τακτικό ΝΡ Ιουλίου-Αυγούστου εκλέγεται το National Event Manager (στο εξής ΝΕΜ).                                                 
    16.9.2 O NEM μαζί με ένα μέλος του ΝΒ και ένα μέλος της προηγούμενης OC είναι υπεύθυνοι για τις συνεντεύξεις και την εξεύρεση της OC, η οποία θα ψηφίζεται σε έκτακτο ΝΡ Οκτώβριο-Νοέμβριο. Οι θέσεις και οι αρμοδιότητες των μελών της OC ορίζονται ως εξής:
    
      Α. Sections Coordinator             
      Α.1. Υπεύθυνος επικοινωνίας μεταξύ OC και συλλόγων            
      Α.2. Συντονίζει τους LC σε θέματα εγγραφών και πληρωμών             
      Α.3. Συντονίζει την ομαδική μεταφορά των συλλόγων προς το event               
      Α.4. Καταρτίζει τη λίστα των συμμετεχόντων στο event                
      Α.5. Συντονίζει τους LCs κατά τη διάρκεια του event
      
      Β. Social Events Responsible
      Β.1. Οργάνωση και εκτέλεση του κοινωνικού προγράμματος του event
      Β.2. Δημιουργία του event programme σε συνεργασία με τον PR
      Β.3. Επικοινωνία με τους NCs των εθνικών και διεθνών projects για την ενσωμάτωση δράσεων στο event
      
      Γ. Public Relations/communication
      Γ.1. Διαχείριση και ενημέρωση των μέσων επικοινωνίας του event (Website, Social media, e-mails)
      Γ.2. Υπεύθυνος για τη σχεδίαση και παραγγελία προωθητικού υλικού για το event (welcome bags, t-shirts, σημαίες, banners, φυλλάδια, αφίσες, videos, survival guide)
      Γ.3. Υπεύθυνος γενικού σχεδιασμού και εκτέλεσης της προωθητικής καμπάνιας του event καθώς και την δημιουργία οδηγού για την συμμετοχή των συλλόγων
      Γ.4. Υπεύθυνος επικοινωνίας με τους συμμετέχοντες
      Γ.5. Υπεύθυνος επικοινωνίας με τους partners σε συνεργασία με τον treasurer/fundraiser
      Γ.6. Υπεύθυνος για την επικοινωνιακή κάλυψη του event (photos, videos)
      Γ.7. Υπεύθυνος για την εξωτερική προώθηση του event σε συνεργασία με τον PR-ESN Greece
      
      Δ. Treasurer/fundraiser
      Δ.1.Υπεύθυνος του σχεδιασμού του προϋπολογισμού του event σε συνεργασία με τον head OC.
      Δ.2. Υπεύθυνος των καταγραφής και πραγματοποίησης των οικονομικών ενεργειών. (πραγματοποίηση πληρωμών, παραλαβή πληρωμών, παραγγελίες, παραλαβή χορηγιών)
      Δ.3. Υπεύθυνος εξεύρεσης χορηγιών (ρευστότητας, υλικού)
      Δ.4. Σύνταξη του οικονομικού απολογισμού του event και υπεύθυνος απόδοσης προμήθειας προς τους συλλόγους/NB
      Δ.5. Υπεύθυνος τήρησης του προϋπολογισμού
      Δ.6. Υπεύθυνος επίτευξης οικονομικών στόχων
      
    16.9.2. Ο/Η NΕΜ είναι υπεύθυνος/η για την ομαλή λειτουργία και οργάνωση όλου του event πριν, κατά τη διάρκεια και μετά το πέρας του.                          
    16.9.3. Αν κάποια ομάδα δεν λειτουργεί ικανοποιητικά είναι ευθύνη του/της να ενημερώσει το ΝΒ. Σε περίπτωση μη συμμόρφωσης του υπευθύνου, ο/η NΕΜ έχει το δικαίωμα να προβεί σε όλες τις απαραίτητες κινήσεις για την άρση του κωλύματος παρακάμπτοντας την δυσλειτουργική ομάδα προκειμένου να έρθει εις πέρας η οργάνωση του event.                  
    16.9.4. Ο ΝΕΜ δίνει λόγο καθ’ όλη τη διάρκεια της θητείας του/της για όλα τα θέματα που αφορούν τον συντονισμό του event.                   
    16.9.5 Ο ΝΕΜ είναι γενικός εκπρόσωπος της OC και υπεύθυνος επικοινωνίας με το ταξιδιωτικό γραφείο/ξενοδοχείο.                  
    16.9.6 Ο ΝΕΜ συντονίζει την εσωτερική και εξωτερική αξιολόγηση του event και παρουσιάζει τον απολογισμό του event στο NP.
    
  16.10 Σε κάθε τακτικό NP (δύο φορές το χρόνο) γίνεται η αξιολόγηση των National Coordinators (στο εξής NC) που εκπόνησαν ολόκληρη ή μέρος της θητείας τους κατά τη διάρκεια που μεσολάβησε μεταξύ του προηγούμενου και του τρέχοντος NP.
  
  16.11 Η αξιολόγηση γίνεται από όλα τα τακτικά μέλη-συλλόγους του ESN Greece μέσω ειδικής φόρμας αξιολόγησης που δημιουργείται απο το εκάστοτε προεδρείο.
  
  16.12 Αποβολή NC 
    16.12.1 Αποβολή NC είναι δυνατόν να πραγματοποιηθεί μετά από πρόταση για αποβολή του/της NC προερχόμενη από το ΝΒ ή 1/3 τουλάχιστον των τακτικών συλλόγων-μελών ή 1/3 τουλάχιστον των μελών της ομάδος που ο/η NC χειρίζεται και ακόλουθη ψηφοφορία απόλυτης πλειοψηφίας για την έγκριση της πρότασης. Έπεται ψηφοφορία απόλυτης πλειοψηφίας ⅔ επί της πρότασης κι αν συγκεντρωθεί η πλειοψηφία αυτή ο/η NC αποβάλλεται.                                                
    16.12.2 Αποβολή NC είναι δυνατόν να πραγματοποιηθεί μετά από ομόφωνη πρόταση των μελών της οργανωτικής επιτροπής (OC), μετά από γνωστοποίηση των λόγων αυτής της πρότασης στο επίσημο εργαλείο επικοινωνίας όπως ορίζεται (Forum ESN Greece).
    
  16.13 Σε περίπτωση παραίτησης-αποβολής NC, ο/η τελευταίος/α οφείλει να ενημερώσει τον/την επόμενο/η NC για τη χρήση εργαλείων επικοινωνίας και δράσης, καθώς και να μεταβιβάσει τις γνώσεις και εκκρεμότητες της θητείας του.
